{
  "id": "344",
  "code": "kennemerland",
  "name": "Kennemerland",
  "type": "wreck",
  "lat": "60.4199470",
  "lon": "-0.7518708",
  "location": "Stoura Stack, Shetland Islands, Verenigd Koninkrijk",
  "firstdate": null,
  "firstyear": "1661",
  "firstyearend": null,
  "lastdate": null,
  "lastyear": "1664",
  "lastyearend": null,
  "country": "Nederland",
  "countrycode": "NL",
  "author": "Charlotte de Hoogd",
  "created_on": "2012-10-22 00:00:00",
  "modified_on": "2025-02-10 11:42:06",
  "deleted_on": null,
  "feet": "feet",
  "body": "<h1 id=\"h-history\">Historie</h1>\n<div><p><em>Het VOC schip Kennemerland</em> vertrok van Texel voor haar tweede uitreis naar Batavia op 14 december 1664 via de '<em>route achterom</em>'. Deze route vermeed het Engelse Kanaal en ging benoorden Schotland en ten westen van Ierland naar het zuiden. De route werd vooral gebruikt in tijden van oorlog.*</p> <p>Op 20 december was de<em>&nbsp;Kennemerland</em> uit koers geraakt door storm en zware wind. Het schip was tussen de meest oostelijke eilandjes van de Shetland archipel terecht gekomen. Ze liep daar op de rotsen en verging. Slechts drie opvarenden (van de <a href=\"https://www.nationaalarchief.nl/onderzoeken/archief/1.04.02/invnr/237/file/NL-HaNA_1.04.02_237_0362?eadID=1.04.02&amp;unitID=237&amp;query=237\">200 opvarenden</a>) overleefde de ramp. Een van hen een timmerman deed later verslag:</p> <p><em>&nbsp;van&rsquo;t verseijlen en blijven van&rsquo;t schip Kennemerlant, aan of bij Hitlant inde klippen, zijnde geweest op saturdagh den 20 december lestleden, en sonder datter meer als drie menschen geborgen zijn, doch dat volgens het rapport van een vande voorsz- maats zijnde een timmerman, die sich sedert dato eenigen tijt aan Hitlant heeft onthouden, veel vaten en packen aan lant tussschen de klippen waren aangedreven, ook veel goet gesonken op 4 a 5 vadem, dat bij die van&rsquo;t lant dagelijx gevist en gevercht werd. Dat wijders daar gerucht wierd datter een gout en silver kist soude zijn gesalveert.</em><a href=\"https://www.nationaalarchief.nl/onderzoeken/archief/1.04.02/invnr/4455/file/NL-HaNA_1.04.02_4455_1455?eadID=1.04.02&amp;unitID=4455&amp;query=4455\"><strong>&sup1;</strong></a></p> <figure class=\"img-wrapper\"><img src=\"/photos/l/00000776.jpg\" alt=\"Out Skerries of the Shetland Isles where the Kennermerland wrecked.\"><figcaption class=\"img-description\">Out Skerries van de Shetland Eilanden waar de Kennermerland schipbreuk leed.</figcaption></figure> <p>Na de schipbreuk van <em>Kennemerland</em> in 1664 werd door de plaatselijke bevolking een aanzienlijke hoeveelheid materiaal geborgen. De meest waardevolle voorwerpen werden opge&euml;ist uit naam van de graaf van Moron, een plaatselijke laird. Karel II verleende echter het bergingsrecht aan de <a href=\"http://emlo-portal.bodleian.ox.ac.uk/collections/?catalogue=alexander-bruce\">second earl of Kincardine</a>, die vervolgens de goederen opeiste. De verslagen van deze rechtszaken bestaan nog steeds en geven informatie over de vracht die de&nbsp;<em>Kennemerland</em> vervoerde.</p> <p><strong>Gevonden<br></strong>Het wrak werd in 1971 ontdekt door leden van de Aston University Sub Aqua Club. Het wrak van de&nbsp;<em>Kennemerland</em> ligt gedeeltelijk onder een ander, veel jonger, wrak (de <em>Advena</em>) dat in 1912 verging.<a href=\"https://canmore.org.uk/site/236146/advena-south-mouth-out-skerries-north-sea\">&sup2;</a></p> <p class=\"note\">Eind 1664 was het al duidelijk dat Engeland op oorlog aanstuurde. Nieuw Amsterdam was in augustus in Engelse handen gevallen. Nederlandse koopvaarders werden lastig gevallen en in beslag genomen.</p></div>\n<h1 id=\"h-description\">Beschrijving</h1>\n<div><p>De Kennemerland werd in 1661 gekocht door de VOC Kamer van Amsterdam.</p> <figure class=\"img-wrapper\"><img src=\"/photos/l/00000777.jpg\" alt=\"A Dutch East Indiaman.\"><figcaption class=\"img-description\">Een Nederlandse Oost-Indi&euml;vaarder.</figcaption></figure><table class=\"metavalues\"><tbody><tr><th scope=\"row\">Aantal opvarenden</th><td>200</td></tr></tbody></table></div>\n<h1 id=\"h-status\">Status</h1>\n<div><p>De opgraving van het wrak vond plaats in de loop van zes seizoenen (1974- 1987) en werd geleid door Richard Price.<a href=\"https://archaeologydataservice.ac.uk/library/browse/personDetails.xhtml?personId=31132\"><strong>&sup1;</strong></a></p> <p>Sinds 1988 zijn er regelmatig inspectie duiken uitgevoerd op de site de vindplaats geweest, de meest recente in 2005.</p> <p>De lading en inventaris van Kennemerland was typisch voor uitgaande VOC-schepen. o.a. goud, kwik en ballast in de vorm van loodbroodjes en bouwstenen. Terwijl waarschijnlijk tabaksdozen en zelfs golfstokken eerder tot de persoonlijke bezittingen van opvarenden hebben behoord.<a href=\"https://archaeologydataservice.ac.uk/library/browse/details.xhtml?recordId=3013469&amp;recordType=Journal\">&sup2;</a>&nbsp;<br><br><strong>In situ</strong><br>De resten van het wrak liggen over een groot gebied verspreid. Ondanks de 6 graaf seizoenen ging het niet om een vlakdekkend onderzoek Het is goed mogelijk dat er nog archeologisch materiaal aanwezig is tussen de rotsen onder het zand op de site.</p> <p>De tot dusver geborgen artefacten van de Kennemerland worden bewaard en tentoongesteld in het Shetland Museum (<a href=\"https://www.shetlandmuseumandarchives.org.uk/\">shetlandmuseum.org.uk</a>), waar conserveringswerkzaamheden aan het materiaal werden uitgevoerd.&nbsp;<br>De site wordt beschermd door de Britse Protection of Wrecks Act van 1978.</p></div>\n<h1 id=\"h-references\">Referenties</h1>\n<div><ul><li><a href=\"https://www.nationaalarchief.nl/onderzoeken/archief/1.04.02/invnr/4455/file/NL-HaNA_1.04.02_4455_1455?eadID=1.04.02&amp;unitID=4455&amp;query=4455\">NL-HaNA_1.04.02_4455_1455.</a></li><li>canmore.org.uk.<br /><a href=\"https://canmore.org.uk/site/1401/kennemerland-stoura-stack-out-skerries\">kennemerland-stoura-stack-out-skerries.</a></li><li><a href=\"https://www.nationaalarchief.nl/onderzoeken/archief/1.11.01.01/invnr/551/file/NL-HaNA_1.11.01.01_551_0097?eadID=1.11.01.01&amp;unitID=551&amp;query=551\">1.11.01.01.551 Lijst van alle zoodanige Schepen , fol 94.</a></li><li><a href=\"https://www.tandfonline.com/action/doSearch?AllField=Kennemerland&amp;SeriesKey=rjna20\">The Kennemerland articles.</a><br />the International Journal of Nautical Archaeology.</li></ul></div>\n",
  "license": {
    "title": "Creative Commons Attribution-ShareAlike 4.0 International License (CC BY-SA 4.0)",
    "href": "https://creativecommons.org/licenses/by-sa/4.0/"
  }
}