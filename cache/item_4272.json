{
  "id": "4272",
  "code": "frederik-iv",
  "name": "Frederik IV",
  "type": "wreck",
  "lat": "9.7490398",
  "lon": "-82.8199437",
  "location": "Cahuita, Costa Rica",
  "firstdate": null,
  "firstyear": "1698",
  "firstyearend": null,
  "lastdate": null,
  "lastyear": "1710",
  "lastyearend": null,
  "country": "Denemarken",
  "countrycode": "DK",
  "author": "Will Brouwers",
  "created_on": "2025-05-05 16:33:41",
  "modified_on": "2025-07-25 15:44:39",
  "deleted_on": null,
  "feet": "adam_feet",
  "body": "<h1 id=\"h-history\">Historie</h1>\n<div><p>In de baai van Cahuita (Costa Rica) liggen twee scheepswrakken die al langer bekend zijn. In de overleveringen is altijd gesproken over twee piratenschepen. Na archeologisch onderzocht (Harris, Richards 2018.) vermoedde men dat het geen piraten- maar twee Deense slavenschepen waren; De 'Christian V' en de 'Frederik IV' die verdwenen in 1710.</p> <p>In 2023 zijn de wrakken daarom nogmaals onderzocht door Deense maritieme archeologen. Analyse van houtmonsters, kleipijpen en specifieke gele bakstenen heeft de Deense oorsprong en een datering rond 1700 opgeleverd. Daarmee is het zo goed als definitief vast komen te staan dat het om de twee Deense slaven schepen gaat.</p> <figure class=\"img-wrapper\"><img src=\"/photos/l/00004442.jpg\" alt=\"Tekening van het zijaanzicht van een enorm zeilschip met een Deense vlag op het achtersteven.\"> <div class=\"img-source\">wiki</div> </figure> <p>De<em> 'Frederik IV'</em> was een fregat van 144 voet lang gebouwd in Kopenhagen. Ze heette oorspronkelijk&nbsp;<em>De Beurs von Copenhagen</em>.<br><br><strong>De reis 1708-1710</strong><br>&nbsp;Ze vertrok in december 1708 samen met de Frederik IV uit Kopenhagen voor een reis naar West Afrika om tot slaaf gemaakten n te kopen en die vervolgens te verkopen op het Deens Caribische eiland St. Thome.</p> <figure class=\"img-wrapper\"><img class=\"enlarge\" src=\"/photos/l/00004444.png?modifiedon=1746614432\" alt=\"Landkaart van een deel van Europa, Afrika en Amerika. Met een lijn is een bepaalde route aangegeven.\"> <div class=\"img-source\">East Carolina University</div> </figure> <p><strong>Slaven kust</strong><br>De eerste etappe voerde naar het Deense fort Christiansborg aan de Slaven kust (Ghana). De schepen kwamen daar aan in maart 1709. Daar moest goud ivoor en slaven geladen worden. Goud en ivoor was in voorraad maar tot slaaf gemaakten gevangenen waren daar nauwelijks. In dergelijke gevallen werd het een zoektocht langs verschillende entrepots langs de West Afrikaanse kust om de menselijke handelswaar te verkrijgen.</p> <figure class=\"img-wrapper\"><img src=\"/photos/l/00004443.jpg\" alt=\"Zwart wit tekening van een eiland met veel kleine huisjes en een burcht\"></figure> <p>Na maanden konden de Christian V met ca. 450 tot slaaf gemaakten aan boord en de Frederik IV met 435 tot slaaf gemaakten gevangenen eindelijk vertrekken (oktober 1709) voor de lange reis over de Atlantische Oceaan. Inmiddels was er aan boord van de Fredrik IV al een opstand gedempt en schipper Maas van de Christian V was omgekomen toen een boot omsloeg. Er was nauwelijks voldoende proviand aan boord voor de oversteek. In januari 1710 bereikte de twee schepen de Cara&iuml;bische Zee maar miste het verversingstation Barbados.</p> <p><strong>West Indi&euml;<br></strong>Er zijn in het Deense archief bronnen gevonden die er op lijken te wijzen dat de twee kapiteins het plan hadden om de tot slaaf gemaakten van begin af aan niet af te leveren op St Thome maar in het Spaanse Porto Bello. Daar zouden hogere prijzen gevraagd kunnen worden.</p> <p>Hoe het ook zij. De schepen kwamen 300 mijl voorbij St. Thomas te ankeren bij een oud piratennest het eilandje Santa Catalina. Ze besloten aldaar dat ze niet konden terugkeren vanwege het totale gebrek aan voedsel. De schippers besloten door te varen naar Portobello om daar te verversen en de slaven te verkopen. Er waren op dat moment nog 671 tot slaaf gemaakten gevangenen in leven.</p> <p><strong>Eind</strong><br>Zo ver kwam het niet. Onderweg moesten ze weer ankeren in een baai (Punta Cahuita) in het zuiden van Costa Rica. Daar wilde de bemanning absoluut niet verder. Ze dwongen de officieren tot het vrijlaten van de tot slaaf gemaakten om voedsel te sparen en de geldkisten werden geplunderd. De Frederik IV werd in brand gestoken. De Christian V verging het niet veel beter. Het ankertouw werd doorgesneden waarop het schip strandde en verging in de branding.</p> <p>Een deel van de bemanning kwam via Porto Bello terug naar Denemarken. De tot slaaf gemaakten ontsnapten grotendeels in de bossen en gingen op in de plaatselijke bevolking.</p></div>\n<h1 id=\"h-description\">Beschrijving</h1>\n<div><p>Gebouwd: Kopenhagen<br>Eigenaar: Ze werd voor de ene helft gekocht door de firma Treschow &amp; Dreyer (voor de Vestindisk-guineisk Kompagnis)) en voor de andere helft de particuliere reder/ koopman Jacob Lerche.</p><table class=\"metavalues\"><tbody><tr><th scope=\"row\">Kapitein</th><td> Diderik Pfeiffer.</td></tr><tr><th scope=\"row\">Lengte</th><td>144 Amsterdamse&nbsp;voet (40,8 m)</td></tr></tbody></table></div>\n<h1 id=\"h-status\">Status</h1>\n<div><p><strong>Onderzoek&nbsp;</strong><br>De vroegste archeologische verkenning stamt uit 1981 (Gluckman)</p> <p>30 jaar later deed een team van de universiteit van East Carolina (US) onderzoek tussen 2015 en 2019. De site werd in kaart gebracht en vondsten beschreven (Harris, Richards 2018)</p> <p>In 2023 werden de twee wrakken nogmaals onderzocht door archeologen van het Nationaal Deens Museum en het Vikingschipmuseum. Analyse van houtmonsters , kleipijpen en specifieke gele bakstenen heeft de Deense oorsprong en een datering rond 1700 opgeleverd.</p> <p>\"De analyses zijn zeer overtuigend en we twijfelen er niet langer aan dat dit de wrakken zijn van de twee Deense slavenschepen\", aldus David Gregory, maritiem archeoloog en hoofd van het maritiem onderzoekscentrum Njord van het Nationaal Museum van Denemarken. Hij benadrukte het verkoolde en roetzwarte hout, wat perfect aansluit bij historische verslagen over een brandende schip.</p> <figure class=\"img-wrapper\"><img src=\"/photos/l/00004441.png\" alt=\"bakstenen, op het hout sporen van brand\"> <div class=\"img-source\">East Carolina University Image</div> <figcaption class=\"img-description\">Gele baksten en verbrand hout</figcaption> </figure></div>\n<h1 id=\"h-references\">Referenties</h1>\n<div><ul><li>Harris,L, Richards, N. (2018).<br /><a href=\"https://www.researchgate.net/publication/323581177_Preliminary_Investigations_of_Two_Shipwreck_Sites_in_Cahuita_National_Park_Costa_Rica_TWO_SHIPWRECK_SITES_AT_CAHUITA_POINT_COSTA_RICA\">Preliminary Investigations of Two Shipwreck Sites in Cahuita National Park, Costa Rica.</a><br />International Journal of Nautical Archaeology.</li><li>Gluckman, S. (1992).<br /><em>Preliminary investigation of a shipwreck, Pumpata Cahuita National Park, Costa Rica, in L. Babits and H. Van Tilberg (eds),</em><br />Maritime Archaeology: A Reader of Substantive and Theoretical Contributions, 453–469.</li><li>arkeonews.<br /><a href=\"https://arkeonews.net/centuries-old-shipwrecks-in-costa-rica-identified-as-danish-slave-ships/\">centuries-old-shipwrecks-in-costa-rica-identified-as-danish-slave-ships.</a></li></ul></div>\n",
  "license": {
    "title": "Creative Commons Attribution-ShareAlike 4.0 International License (CC BY-SA 4.0)",
    "href": "https://creativecommons.org/licenses/by-sa/4.0/"
  }
}