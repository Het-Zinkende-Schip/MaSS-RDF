{
  "id": "1205",
  "code": "driedaagse-zeeslag",
  "name": "Driedaagse Zeeslag",
  "type": "site",
  "lat": "50.3319038",
  "lon": "-2.1928706",
  "location": "Portland, English channel, Verenigd Koninkrijk",
  "firstdate": null,
  "firstyear": "1653",
  "firstyearend": null,
  "lastdate": "1653-02-28",
  "lastyear": "1653",
  "lastyearend": null,
  "country": null,
  "countrycode": null,
  "author": "Will Brouwers",
  "created_on": "2020-03-11 10:48:16",
  "modified_on": "2025-06-24 18:57:15",
  "deleted_on": null,
  "body": "<h1 id=\"h-history\">Historie</h1>\n<div><p>De zeeslag die in het Engels Battle of Portland wordt genoemd en in het Nederlands de Driedaagse zeeslag vond plaats van 28 februari tot en met 2 maart 1653 (NS) gedurende de Eerste Engels-Nederlandse Oorlog.</p> <p>Na de zege op de Britse vloot bij Dungeness eind 1652 bleef de Nederlandse vloot onder bevel van luitenant-admiraal M.H. Tromp nog enkele weken kruisen voor de Engelse kust.</p> <p>Tromp wachtte op de terugkomende vloot van 150 koopvaarders uit de Middellandse zee om deze veilig door het Kanaal te escorteren. Op 28 februari 1653 kwam een grote Engelse vloot in zicht ig ( 70 schepen) onder bevel van de Britse admiraals Robert Blake(1599-1657), George Monk (1608-1670) en Richard Deane (1610-1653). Duidelijk was dat de Engelsen niet stil hadden gezeten en de aanval wilden openen.</p> <figure class=\"img-wrapper\"><img src=\"/photos/l/00001828.jpg\" alt=\"schilderij van vier grote zeilschepen, met meerdere kleine schepen eromheen\"></figure> <p>Dag 1</p> <p>Zodra de vijand was ontdekt ging Tromp tot de aanval over.</p> <p>De Engelse voeren in linie om zo ten volle gebruik te kunnen maken van hun superieure vuurkracht. De Hollandse schepen zeilden recht op de linie af om d.m.v. snel manoeuvreren de schepen aan te klampen en te enteren. De beter bewapende Britten wisten een groot aantal Nederlandse schepen al op afstand zwaar te beschadigen. <br>Al snel ontaardde de strijd in een bloedig gevecht waarbij aan diverse zijde zware verliezen werden geleden. Tromp zag kans om <strong><em>The Triumph</em></strong> Blake&rsquo;s schip drie maal de volle laag te geven, zodat het Engelse vlaggenschip nagenoeg reddeloos was geschoten Blake was zwaar gewond.</p> <p>Ondertussen zetten een aantal Britse fregatten koers richting de onbeschermde koopvaardijvloot. Tromp zag kans zijn schepen te hergroeperen en de fregatten terug te jagen. maar met de strijd was het voor die dag gedaan.</p> <p>Dag 2</p> <p>In de middag van de volgende dag vielen de Engelsen weer aan. Tromp had ondertussen zijn vloot gegroepeerd in een verdedigende halve maan tussen de vijand en de koopvaarders in. Tromp kon voorkomen dat de Engelsen de formatie doorbraken. Tegen de avond begon het tekort aan munitie de aan Nederlandse zijde nijpend te worden. De Engelsen zagen kans de Nederlandse formatie te doorbreken. Nu bevond de vijand zich tussen de koopvaarders. Bij het vallen van de nacht ging de Engelse vloot voor anker met de bedoeling de volgende dag de overwinning af te maken.</p> <p>Dag 3</p> <p>Tromp bleek de betere zeeman en wist met groot vakmanschap en behendigheid zijn oorlog- en koopvaardijvloten in de nacht naar de ondiepten voor de Vlaamse kust te manoeuvreren. Daar durfde de grote Engelse schepen hem niet te volgen. De strijd was voorbij en de Nederlandse vloot in veiligheid. De Engelse lezing was dat er een storm naderde en dat Blake daardoor de achtervolging staakte.</p> <p><strong>Aftermath<br></strong></p> <p><em>&nbsp;Zy [de Nederlanders] verlooren in de drie slagen negen oorlogsscheepen, waar van vyf te gronde of in den brandt werden geschooten, en vier genomen. (<a href=\"https://www.dbnl.org/tekst/bran002leve01_01/bran002leve01_01_0005.php\">Brandt</a>)</em></p> <p>Daarnaast werden zo'n 50 koopvaarders veroverd.</p> <p>De slag liet de heerschappij over het Kanaal onbeslist, hoewel beide zijden later de overwinning claimden. Pas bij de latere Zeeslag bij Nieuwpoort zouden de Engelsen de overmacht krijgen en een blokkade van de Nederlandse kust in stand houden. De slag wordt gezien als een lichte tegenslag voor de Britse handelsbelangen en een voorbeeld van gedegen zeemanschap aan Nederlandse zijde.</p></div>\n<h1 id=\"h-description\">Beschrijving</h1>\n<div><p><strong>De vloot van de Republiek </strong></p> <table>  <tr> <td>Naam</td> <td>Commandant</td> <td>stukken</td> <td>&nbsp;</td> </tr> <tr> <td>Brederode</td> <td>M.H,. Tromp</td> <td>54</td> <td>vlaggenschip</td> </tr> <tr> <td>Kampen</td> <td>Joris van der Zaen</td> <td>54</td> <td>&nbsp;</td> </tr> <tr> <td>Vrijheid</td> <td>Augustin Balck</td> <td>50</td> <td>&nbsp;</td> </tr> <tr> <td><a href=\"/vogel-struis\">Vogelstruis</a></td> <td>Adriaen Cruyk</td> <td>40</td> <td>&nbsp;</td> </tr> <tr> <td>Prinses Louise</td> <td>Abel Roelantsz Verboom</td> <td>40</td> <td>&nbsp;</td> </tr> <tr> <td>Groote Liefde</td> <td>Bruijn van Seelst</td> <td>38</td> <td>&nbsp;</td> </tr> <tr> <td>Zwarte Raaf</td> <td>&nbsp;</td> <td>38</td> <td>&nbsp;</td> </tr> <tr> <td>Gekroonde Liefde</td> <td>&nbsp;</td> <td>38</td> <td>&nbsp;</td> </tr> <tr> <td>Vergulde Haan</td> <td>Jan le Sage</td> <td>36</td> <td>veroverd</td> </tr> <tr> <td>Elias</td> <td>Jacob Sijvertsen Spanheim &dagger;</td> <td>34</td> <td>&nbsp;</td> </tr> <tr> <td>Kroon Imperiaal</td> <td>Cornelis Jansz Poort</td> <td>34</td> <td>gezonken</td> </tr> <tr> <td>Gelderland</td> <td>Michiel Fransz van der Bergh</td> <td>40</td> <td>&nbsp;</td> </tr> <tr> <td>Breda</td> <td>Adriaan Bruynsveld</td> <td>34</td> <td>&nbsp;</td> </tr> <tr> <td><a href=\"/engel-gabriel-1652\">Engel Gabriel</a></td> <td>Isaak Sweers</td> <td>34</td> <td>&nbsp;</td> </tr> <tr> <td><a href=\"/meerman-1652\">Meerman</a> (VOC)</td> <td>Jacob Cleijdijck</td> <td>30</td> <td>gezonken</td> </tr> <tr> <td>Gorcum</td> <td>Willem Adriaansz Warmont</td> <td>30</td> <td>&nbsp;</td> </tr> <tr> <td>Gouden Leeuwin</td> <td>Johannes Regermorter &dagger;</td> <td>30</td> <td>&nbsp;</td> </tr> <tr> <td>Amsterdam</td> <td>Sijmon van der Aeck &dagger;</td> <td>30</td> <td>&nbsp;</td> </tr> <tr> <td>Faam</td> <td>Swart Pietersz</td> <td>30</td> <td>gezonken</td> </tr> <tr> <td><a href=\"/frisia\">Frisia</a></td> <td>Schelte Wiglama</td> <td>30</td> <td>ge&euml;xplodeerd</td> </tr> <tr> <td><a href=\"/arche-troijane\">Arke Trojane</a></td> <td>Abraham van Campen</td> <td>28</td> <td>gezonken</td> </tr> <tr> <td>Sint Francisco</td> <td>&nbsp;</td> <td>28</td> <td>&nbsp;</td> </tr> <tr> <td>Sphera Mundi</td> <td>Marinus de Clerq</td> <td>28</td> <td>&nbsp;</td> </tr> <tr> <td>Gelderland</td> <td>Cornelis van Velsen</td> <td>28</td> <td>&nbsp;</td> </tr> <tr> <td>Sint Maria</td> <td>kapt. &dagger;</td> <td>28</td> <td>&nbsp;</td> </tr> <tr> <td>Roskam</td> <td>Corstiaen Eldertsz</td> <td>26</td> <td>&nbsp;</td> </tr> <tr> <td>Liefde</td> <td>Joost Bankert de Jonge</td> <td>26</td> <td>&nbsp;</td> </tr> <tr> <td>Berkouter Kerk van Saardam</td> <td>&nbsp;</td> <td>26</td> <td>&nbsp;</td> </tr> <tr> <td>Maria</td> <td>Quirijn van den Kerckhoff</td> <td>24</td> <td>&nbsp;</td> </tr> <tr> <td>Salamander</td> <td>Jan Duijm</td> <td>24</td> <td>&nbsp;</td> </tr> <tr> <td>Haas</td> <td>Johannes Michielsz</td> <td>20</td> <td>&nbsp;</td> </tr>  </table></div>\n<h1 id=\"h-references\">Referenties</h1>\n<div><ul><li>Wikipedia.<br /><a href=\"https://nl.wikipedia.org/wiki/Driedaagse_Zeeslag\">Driedaagse zeeslag.</a></li><li>Laird Clowes, Wm. (1898).<br /><a href=\"https://ia802808.us.archive.org/14/items/royalnavy02clow/royalnavy02clow.pdf\">The royal navy : a history from the earliest times to the presen II.</a></li><li>Brandt, G. (1687).<br /><a href=\"https://www.dbnl.org/tekst/bran002leve01_01/bran002leve01_01_0005.php\">Het leven en het bedrijf van den Heere Michiel de Ruyter.</a><br />DBNL.</li></ul></div>\n",
  "license": {
    "title": "Creative Commons Attribution-ShareAlike 4.0 International License (CC BY-SA 4.0)",
    "href": "https://creativecommons.org/licenses/by-sa/4.0/"
  }
}