{
  "id": "6",
  "code": "amsterdam-1748",
  "name": "Amsterdam",
  "type": "wreck",
  "lat": "50.8443748",
  "lon": "0.5164480",
  "location": "Bulverhythe, Hastings, Verenigd Koninkrijk",
  "firstdate": null,
  "firstyear": "1748",
  "firstyearend": null,
  "lastdate": "1749-01-26",
  "lastyear": "1749",
  "lastyearend": null,
  "country": "Nederland",
  "countrycode": "NL",
  "author": "Will Brouwers",
  "created_on": "2010-02-01 00:00:00",
  "modified_on": "2025-06-18 21:42:04",
  "deleted_on": null,
  "feet": "adam_feet",
  "body": "<h1 id=\"h-history\">Historie</h1>\n<div><p>De <em><strong>Amsterdam</strong></em> was een VOC-schip (Verenigde Oost-Indische Compagnie) dat verloren ging tijdens haar eerste reis van Nederland naar Batavia. Na twee eerdere pogingen vertrok het schip 8 januari 1749 uit Texel. Door slecht weer en tegenwind moest ze bij de zuidkust van Engeland ankeren.</p> <p><strong>Storm</strong><br>Op 11 januari werd De Amsterdam getroffen door een zware zuidwester storm die dagen aanhield. De Amsterdam ploeterde dagenlang tegen de wind in om in het Engelse Kanaal te komen. Ondertussen stierven er vijf man per dag van uitputting, ziekte en kou. Ze moest op 23 januari uiteindelijk haar pogingen opgeven en Pevensey Bay, nabij Hastings, binnenlopen.</p> <p>Daar werd het roer op een zandbank stuk geslagen. Het nu stuurloos geworden schip ging voor anker en bleef zo nog enkele dagen wild stampend en slingerend liggen.<br><br><strong>Stranden<br></strong>Op zondag 26 januari besloot schipper Klump het schip te laten stranden om op die manier schip, opvarenden en de lading te redden. Dat lukte wonderwel. De overlevenden en achtentwintig geldkisten ( ter waarde van 300.000 gulden) konden worden gered. Niemand liet het leven door de schipbreuk zelf. Toch moesten er nog tientallen levenloze lichamen van boord worden gehaald.</p> <figure class=\"img-wrapper\"><img src=\"/photos/l/00004241.jpg\" alt=\"De resten van de Amsterdam op het strand bij Hastings in het zand\"> <div class=\"img-source\">Marshall Pearce</div> <figcaption class=\"img-description\">De resten van de Amsterdam op het strand bij Hastings</figcaption> </figure> <p><strong>Bergingspogingen</strong></p> <p>Plunderaars stortten zich vrijwel onmiddellijk op het schip. In alle chaos verdween een kist met zilver, maar die werd na een aantal dagen teruggevonden. De drankvoorraad moest het ook ontgelden; alles wat los en vast zat werd van boord gesleurd voordat het wrak door militairen bewaakt werd. In de daaropvolgende drie weken deed de VOC verwoede pogingen om het schip te redden. Op 11 maart 1749 gaf de VOC alle pogingen om de lading te redden op. De Amsterdam zakte verder weg en ligt daar tot de dag van vandaag.</p></div>\n<h1 id=\"h-description\">Beschrijving</h1>\n<div><p>Gebouwd: VOC werf Amsterdam&nbsp;<br>Bewapening: 54 stukken</p> <p><strong>Ontdekking</strong><br>De aanwezigheid van het grote wrak nabij Hastings bleef altijd in de herinnering bekend. De identiteit van het schip werd pas in 1969 (opnieuw) vastgesteld toen bij extreem laag tij het wrak weer zichtbaar werd.<br>Ongeveer twee derde van de romp is bewaard gebleven in het zand.</p><table class=\"metavalues\"><tbody><tr><th scope=\"row\">Kapitein</th><td>Willem Klump</td></tr><tr><th scope=\"row\">Aantal opvarenden</th><td>300</td></tr><tr><th scope=\"row\">Lengte</th><td>150 Amsterdamse&nbsp;voet (42,5 m)</td></tr><tr><th scope=\"row\">Tonnage</th><td>1150 ton (575 last)</td></tr></tbody></table></div>\n<h1 id=\"h-status\">Status</h1>\n<div><p><strong>Lading en inventaris&nbsp;</strong><br>Er zijn veel objecten opgegraven: wijn flessen, textiel en ander organisch materiaal, keramiek en zelfs een boek. Een anker van de Amsterdam, ligt tegenwoordig op St. Katharine Docks in Londen tentoongesteld.</p> <p><strong>Onderzoek en behoud</strong><br>De <em>Stichting VOC-schip Amsterdam</em> voerde in 1984, 1985 en 1986 archeologisch onderzoek uit op het wrak. Tevens werd een plan gemaakt hoe het wrak het beste te beschermen. Zo werd er een frame van stalen balken geplaatst die als golfbreker moest dienen. De constructie van stalen balken is in oktober 1999 weer verwijderd omdat vrees bestond dat deze het wrak zou beschadigen. In 2002 is getracht het scheepswrak in te pakken met zandrollen. In 2018 is het plan 'Docking the Amsterdam' gelanceerd om het scheepswrak in zijn geheel te lichten.(<a href=\"https://dockingtheamsterdam.com/\">1</a>)</p> <figure class=\"img-wrapper\"><img src=\"/photos/l/00004243.webp\" alt=\"Foto van resten van De Amsterdam in het water, een man op de oever kijkt ernaar\"> <div class=\"img-source\">E. Klusman. Collectie Het Scheepvaartmuseum.</div> </figure> <p>De Amsterdam tijdens de opgraving in 1984</p> <p><strong>Replica<br></strong>Tussen 1982 en 1990 werd een replica van De Amsterdam gebouwd door 400 vrijwilligers van de Stichting Amsterdam Bouwt Oostindi&euml;vaarder (SABO). Deze replica ligt sinds 1990 aan de steiger van Het Scheepvaartmuseum te Amsterdam, het vroegere 's Lands Zeemagazijn.</p> <figure class=\"img-wrapper\"><img src=\"/photos/l/00004242.jpg\" alt=\"De replica van het schip de Amsterdam voor het Nederlands Scheepvaartmuseum\"> <div class=\"img-source\">Nederlands Scheepvaart Museum - Amsterdam</div> <figcaption class=\"img-description\">Replica van het VOC-schip Amsterdam, bij het Scheepvaartmuseum</figcaption> </figure></div>\n<h1 id=\"h-references\">Referenties</h1>\n<div><ul><li>National Heritage List for England.<br /><a href=\"https://historicengland.org.uk/listing/the-list/list-entry/1000055?section=official-list-entry\">Amsterdam on Historic England.</a></li><li>J.H.G. Gawronski (ed) (1987).<br /><em>Jaarrapport  van de Stichting VOC schip Amsterdam.</em><br />Haarlem, H.J.W. Becht.</li><li><a href=\"https://nl.wikipedia.org/wiki/Amsterdam_(schip,_1748)\">Amsterdam (schip,_1748).</a></li><li>NL-HaNA_1.04.02_5262_0036.<br /><a href=\"https://www.nationaalarchief.nl/onderzoeken/archief/1.04.02/invnr/5262/file/NL-HaNA_1.04.02_5262_0036?eadID=1.04.02&amp;unitID=5262&amp;query=5262\">Betaalrol Amsterdam.</a></li></ul></div>\n",
  "license": {
    "title": "Creative Commons Attribution-ShareAlike 4.0 International License (CC BY-SA 4.0)",
    "href": "https://creativecommons.org/licenses/by-sa/4.0/"
  }
}