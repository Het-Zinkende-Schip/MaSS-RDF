{
  "id": "433",
  "code": "hrms-k-xvi",
  "name": "Hr.Ms. K XVI",
  "type": "wreck",
  "lat": "2.3878800",
  "lon": "109.9401700",
  "location": "Borneo, Indonesië",
  "firstdate": null,
  "firstyear": "1930",
  "firstyearend": "1933",
  "lastdate": "1941-12-24",
  "lastyear": "1941",
  "lastyearend": null,
  "country": "Nederland",
  "countrycode": "NL",
  "author": "Remko van de Peppel",
  "created_on": "2014-01-12 00:00:00",
  "modified_on": "2025-07-16 12:23:06",
  "deleted_on": null,
  "feet": "feet",
  "body": "<h1 id=\"h-history\">Historie</h1>\n<div><h2>Bouw</h2> <p>Op 31 mei 1930 begon men met de bouw van de onderzeeboot<em> Hr. Ms. KXVI</em><strong> </strong>op de werf van de Rotterdamse Droogdok Maatschappij (RDM).&nbsp;Het schip was bestemd om in het toenmalige Nederlands-Indi&euml; dienst te doen. Op 8 april 1933 werd de<strong> </strong><em>KXVI </em>te water gelaten en op 30 januari 1934 in dienst gesteld. Op 7 januari 1935 vertrok de <em>KXVI</em> samen met de <em>KXVII </em>vanuit Den Helder naar Nederlands-Indi&euml;.</p> <h2>Oorlog met Japan</h2> <p>In november 1941 dreigde Japan de kolonie binnen te vallen. De <em>KXVI</em> werd ingedeeld met drie andere onderzee&euml;rs die bij Borneo werden gestationeerd, omdat de Japanse troepen daar naar verwachting zouden landen.*</p> <p>Op 24 december van dat jaar, tijdens de&nbsp;<a title=\"Slag om Borneo\" href=\"https://nl.wikipedia.org/wiki/Slag_om_Borneo\">Slag om Borneo</a>, werd de Japanse torpedobootjager <em>Sagiri</em> door de <em>KXVI</em> gezien. Er werden twee torpedo's afgevuurd en het schip werd tot zinken gebracht. Het succes van de&nbsp;<em>KXVI</em> was echter van korte duur. De volgende dag om 11:45 uur, niet ver van de vorige schermutseling, werd de <em>KXVI</em> geraakt door een Japanse torpedo die vanuit de onderzee&euml;r <em>I-66</em> werd afgevuurd. De Nederlandse onderzee&euml;r ging verloren en alle 36 bemanningsleden kwamen om.</p> <figure class=\"img-wrapper\"><img class=\"enlarge\" src=\"/photos/l/00004351.jpg\" alt=\"Een gedenkteken voor de omgekomen bemanningsleden bestaande uit een plaquette op een bakstenen muur.\"> <div class=\"img-source\">oorlogsgraven stichting</div> <figcaption class=\"img-description\">Een gedenkteken voor de omgekomen bemanningsleden.</figcaption> </figure> <h2><iframe src=\"https://www.youtube-nocookie.com/embed/DlJrdmh2G5g\" width=\"440\" height=\"248\" frameborder=\"0\" allowfullscreen=\"allowfullscreen\"></iframe></h2> <p>Documentaire over de zoektocht naar de <em>Hr. Ms.&nbsp;KXVI </em>door de Stichting voor nabestaanden van Nederlandse onderzeeboten.</p> <h2>Ontdekking</h2> <p>Sinds 2003 heeft de Stichting voor nabestaanden van Nederlandse onderzeeboten uit de Tweede Wereldoorlog geprobeerd het wrak van de <em>KXVI</em> te lokaliseren. Na vele mislukte pogingen werd in oktober 2011 eindelijk een wrak door sportduikers gevonden, dat rechtop op het zand lag op een diepte van 45 meter in de Zuid-Chinese Zee. Deskundige beoordeling door de Koninklijke Marine bevestigde dat het wrak de <em>KXVI</em> was.</p> <figure class=\"img-wrapper\"><img src=\"/photos/l/00001045.jpg?modifiedon=1705654348\" alt=\"Een historische foto van de KXVI varend aan het oppervlak.\"> <div class=\"img-source\">Australian War Memorial</div> <figcaption class=\"img-description\">de Hr. Ms. KXVI varend aan het oppervlak.</figcaption> </figure> <p class=\"note\">*) Deze Onderzeeboot Divisie III bestond uit de <em>Hr. Ms. KXIV</em>, <em>KXV</em>, <em>KXVI</em> en <em>KXVII</em>. De divisie werd in november 1941, vanwege de oorlogsdreiging, verplaatst naar Tarakan.</p></div>\n<h1 id=\"h-description\">Beschrijving</h1>\n<div><p>Werf: Rotterdamse Droogdok Maatschappij</p> <p>Type:&nbsp;<a href=\"https://nl.wikipedia.org/wiki/K_XIV-klasse\">KXIV-klasse</a><br>Bewapening :</p> <p>8 x 21\" torpedo's</p> <p>1x 8.8 cm kanon</p> <p>2x 40 mm machinegeweren</p> <p>De kiellegging was op 31 mei 1930 en de tewaterlating op 8 april 1933. Het schip werd op 30 januari 1934 in dienst gesteld.</p> <figure class=\"img-wrapper\"><img src=\"/photos/l/00001043.jpg?modifiedon=1705654348\" alt=\"Een zwartwitfoto van de KXVI, het schip ligt voor anker met de bemanning in witte uniformen aan dek.\"> <div class=\"img-source\">NIMH</div> <figcaption class=\"img-description\">Hr. Ms. KXVI bij aankomst in Soerabaja in 1935.</figcaption> </figure><table class=\"metavalues\"><tbody><tr><th scope=\"row\">Kapitein</th><td>Jarman, Jan</td></tr><tr><th scope=\"row\">Aantal opvarenden</th><td>36</td></tr><tr><th scope=\"row\">Snelheid</th><td>17 knopen ~ 31 km/u (20 mijl per uur)</td></tr><tr><th scope=\"row\">Lengte</th><td>241 &frac12; voet (73,6 m)</td></tr><tr><th scope=\"row\">Breedte</th><td>21 &frac14; voet (6,5 m)</td></tr><tr><th scope=\"row\">Diepgang</th><td>12 &frac12; voet (3,8 m)</td></tr><tr><th scope=\"row\">Deplacement</th><td>865 ton</td></tr><tr><th scope=\"row\">Deplacement onder water</th><td>1045 ton</td></tr></tbody></table></div>\n<h1 id=\"h-status\">Status</h1>\n<div><h2>Onderzoek in 2024</h2> <p>Hoewel het wrak van de <em>KXVI</em> een aangewezen oorlogsgraf is, worden wrakken uit de Tweede Wereldoorlog zoals dit wrak voortdurend bedreigd om commercieel geborgen te worden.</p> <p>Nederland en Maleisi&euml; hebben gezamenlijk maritiem-archeologisch onderzoek uitgevoerd op de locaties van de wrakken van de <em>Hr. MS&nbsp;KXVI</em> en <a title=\"O20\" href=\"https://mass.cultureelerfgoed.nl/hrms-o-20\"><em>O20</em></a>. Hierbij werd nauw samengewerkt met de Ministeries van Defensie, Cultuur en Buitenlandse Zaken van beide landen en het werd geleid door de Rijksdienst voor het Cultureel Erfgoed (RCE).</p> <p>De <em>O20 </em>werd aangetroffen op de verwachte locatie, maar de <em>KXVI</em> blijkt illegaal geborgen. Op deze locatie werd geen wrak meer aangetroffen, alleen vergraven grond en achtergebleven ijzeren platen en andere objecten van zowel de bergingsactiviteiten als vermoedelijk van de onderzeeboot.</p> <figure class=\"img-wrapper\"><img src=\"/photos/l/00001044.jpg?modifiedon=1705654348\" alt=\"Een onderewaterfoto van een scheepsstuur bedekt in aangroei.\"> <div class=\"img-source\">laststandonzombieisland.com</div> <figcaption class=\"img-description\">Onderwaterfoto van een scheepsstuur, waarschijnlijk genomen op de vindplaats van de KXVI.</figcaption> </figure> <p>Het ijzer van deze schepen is kostbaar en gewild. Het is van uitzonderlijk hoge kwaliteit omdat dit vervaardigd is voordat vanaf 1945 kernwapens in de atmosfeer zijn ontploft. Daardoor is het ijzer bij de productie niet blootgesteld aan radioactiviteit en heeft het een lage achtergrondstraling - wat het o.a. nuttig maakt voor specialistische meetapparatuur.</p></div>\n<h1 id=\"h-references\">Referenties</h1>\n<div><ul><li>RCE.<br /><a href=\"https://www.cultureelerfgoed.nl/actueel/nieuws/2024/07/04/onderzoek-gezonken-onderzeeboten-in-maleisische-wateren\">onderzoek gezonken onderzeeboten in Maleisische wateren.</a></li><li>Münching, L.L.  (1978).<br /><em>Schepen van de Koninklijke Marine in de 2e wereldoorlog.</em><br />pp 44, 45.</li><li>Wilco Vermeer.<br /><a href=\"https://www.tracesofwar.nl/articles/5874/Nederlandse-Onderzeeboot-Hr-Ms-K-XVI.htm\">Traces of War.</a></li><li>RCE.<br /><a href=\"https://www.cultureelerfgoed.nl/actueel/nieuws/2024/07/04/onderzoek-gezonken-onderzeeboten-in-maleisische-wateren\">Onderzoek gezonken onderzeeboten in Maleisische wateren.</a></li><li>SNO.<br /><a href=\"https://onderzeeboot.org/onderzeeboten/onderzeeboot-k-xvii/\">KXVI.</a></li></ul></div>\n",
  "license": {
    "title": "Creative Commons Attribution-ShareAlike 4.0 International License (CC BY-SA 4.0)",
    "href": "https://creativecommons.org/licenses/by-sa/4.0/"
  }
}